# Web 09 - HTTP: una richiesta POST con body JSON

application/x-www-form-urlencoded, nonostante la sua diffusione storica, è un formato obsolescente e poco adatto a rappresentare dati strutturati, per cui è stato gradualmente soppiantato, in quelle applicazioni che non richiedano compatibilità con il meccanismo di invio tradizionale dei form web, da formati più moderni come XML e JSON.

Quest'ultimo, in particolare, in virtù della sua semplicità d'uso in JavaScript, il più diffuso linguaggio di programmazione web, si è rapidamente affermato come nuovo standard de-facto, per cui librerie come requests offrono scorciatoie per inviare richieste POST con body codificato in JSON con la stessa facilità offerta per il vecchio sistema, oltre che per decodificare automaticamente eventuali risorse restituite in tale formato dal server nelle risposte.

Analogamente alla precedente, l'obiettivo di questa challenge è inviare una richiesta POST verso la risorsa http://web-09.challs.olicyber.it/login fornendo in formato JSON la coppia di valori "username": "admin" e "password": "admin", analogamente a un'ipotetica operazione di login nei confronti di un servizio web. La flag sarà restituita nel testo della risposta all'operazione.