# Web 16 - Tecnologie web: un semplice spider

La caratteristica fondamentale di un ipertesto è che le sue pagine contengono collegamenti ipertestuali verso altre pagine, in una rete di reciproci riferimenti detta Web.

In questa challenge una rete di pagine è raggiungibile tramite l'URL http://web-16.challs.olicyber.it/. La flag è contenuta all'interno del titolo (<h1>) di una di queste pagine. L'obiettivo è traversare automaticamente la rete di pagine fino al raggiungimento di quella che contiene la flag.

Si consiglia di utilizzare il metodo find_all della libreria BeautifulSoup per isolare i tag <a> ed estrarne l'indirizzo di destinazione dall'attributo href, e di mantenere un insieme delle pagine visitate per non analizzarle più di una volta, per evitare di creare carico inutilmente al server sottoposto all'analisi e di rimanere intrappolati in un ciclo infinito nel caso in cui due o più pagine dovessero linkarsi a vicenda.

Approfondimento: un software che esplora una rete di pagine seguendo tutti i collegamenti ipertestuali è detto spider, ed è una componente fondamentale dei modermi motori di ricerca.